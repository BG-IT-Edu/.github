**Свободно учебно съдържание**, курсове и учебни ресурси за учители по информатика и ИТ. Разработва основно от **СофтУни Фондацията** (https://softuni.foundation) с подкрепата на доброволци, учители и ентусиасти.

Целта на проекта в дългосрочен план е да бъдат разработени качествени учебни ресурси за преподаване във всички учиищни курсове, свързани с програмиране, ИТ и софтуерни технологии, които се изучават в българските училища, като се следват учебните програми на МОН и се приложи учебната методика за практически обучения от СофтУни.

Хранилището съдържа микс от учебни курсове, разработвани години наред, в рамките на няколко отделни образователни проекта. Курсовете са с различно ниво на качество и отговарят на програмите на МОН в различна степен.

Целта на проекта е да се обхванат всички задължителни ИТ учебни предмети, учебни профили и професии:
 - [**Професия "Приложен програмист"**](https://github.com/BG-IT-Edu/School-Programming/tree/main/Courses/Applied-Programmer) в професионалните гимназии
 - [**Професия "Системен програмист"**](https://github.com/BG-IT-Edu/School-Programming/tree/main/Courses/System-Programmer) в професионалните гимназии
 - [**Професия "Програмист"**](https://github.com/BG-IT-Edu/School-Programming/tree/main/Courses/Programmer) в професионалните гимназии
 - [**Професия "Програмист на изкуствен интелект"**](https://github.com/BG-IT-Edu/School-Programming/tree/main/Courses/AI-Programmer) в професионалните гимназии
 - [**Професия "Програмист на роботи"**](https://github.com/BG-IT-Edu/School-Programming/tree/main/Courses/Robotics-and-IoT-Programmer) в професионалните гимназии
 - [**Профил "Софтуерни и хардуерни науки"**](https://github.com/BG-IT-Edu/School-Programming/tree/main/Courses/Software-Sciences) в профилираните гимназии
 - [**Компютърно моделиране и информационни технологии**](https://github.com/BG-IT-Edu/School-Programming/tree/main/Courses/Computer-Modeling-and-IT) (3-7 клас)

Работата по проекта се случва **постепенно**, по приоритети: **от най-проблемните за учителите курсове** (които касаят много ученици и липсва учебно съдържание) **към по-малко проблемните** (които касаят малко ученици или към момента има някакво учебно съдържание).
